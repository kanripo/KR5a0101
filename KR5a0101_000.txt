# -*- mode: mandoku-view -*-
#+TITLE: 太上昇玄説消災護命妙經註
#+DATE: 2015-08-28 23:37:27
#+PROPERTY: BASEEDITION HFL
#+PROPERTY: WITNESS CK-KZ
#+PROPERTY: JUAN 0
<md:KR5a0101_HFL_000-001a>¶<pb:KR5a0101_CK-KZ_01p044a>
太上昇玄說消災護命妙經註¶　　　　脩江混然子註¶
　太者無也上者極也昇高也玄妙也說開¶化也消滅也災害
　也護保也命身也妙玄¶之又玄也經心也徑也人人共行之
　徑路¶也天尊言無極大道化生天地萬物之多¶無物不有其
　妙惟人得其秀而最靈然雖¶靈也人生風土不同禀受則有
　殊異是有¶賢愚不等故天尊以慈憫力開方便門普¶化世人
　明本來之眞性全現有之身命以¶<md:KR5a0101_HFL_000-001b>¶心鍊念以情歸性然默運
　天機流精化氣¶會於乾宮充周四體乃謂之昇玄運符火¶以
　鍊神嚥金液以鍊形形强神淸諸邪不¶入百病不生長生久
　視超塵出劫乃謂之¶消災護命若有能受持此道運行一身
<pb:KR5a0101_CK-KZ_01p044b>
　與¶聖仙並駕與天地同軀是爲妙經也道德¶經謂善人不善
　人之師不善人善人之資¶故無棄人所以眾生雖是有貪愛
　之心其¶中皆有善智之性天尊說此經開化妙理¶以喻後之
　來者流通讀誦究竟大道之由¶<md:KR5a0101_HFL_000-002a>¶悟之者愚可以智濁可以淸
　超凡入聖自¶然消災滅罪保命乃得延年豈不是妙經¶也哉
　頌曰無極玄元始巍巍靈寶尊昇玄¶弘教化顯道說經文¶
爾時元始天尊在七寶林中五明宫内¶
　爾時者昔混沌之時也元始者祖氣也天¶尊者一靈至貴天
　上地下惟此獨尊也七¶寶林者心也神也五明宮者黃庭也
　以世¶法釋當龍漢之初八角垂芒一點祖劫之¶氣化正氣萬
<pb:KR5a0101_CK-KZ_01p045a>
　道浮滿空中結成聖體一神¶<md:KR5a0101_HFL_000-002b>¶含妙萬有乃强名曰元始天尊
　也當說經¶之時在始靑天七寶林中五明宮内也以道¶用言
　人人之生皆有元始天尊此言一點¶眞陽之氣居於生門密
　戸中間空懸一竅¶乃曰天心性亦寓焉爲萬神朝會之祖是¶
　謂元始天尊者也凡遇一陽初動當轉經¶之時則神下墜玄
　關鼓巽風吹發離宮三¶昧之火追二氣於黃道會三性於元
　宮混¶融成丹所以鍊性如金之堅全藉火力以¶鍛鍊火以七
　言土以五言是以在七寶林¶<md:KR5a0101_HFL_000-003a>¶中五明宮内者也此卽度人經
　所謂元始¶懸一寶珠大如黍米在空玄之中去地五¶丈登引
　天眞之道也頌曰元始先天地無¶爲浩劫宗一心抱眾體眞
<pb:KR5a0101_CK-KZ_01p045b>
　下翫眞空¶
與無極聖眾俱放無極光明照無極世界¶
　此承上言一神正位萬神朝宗以世法言¶當天尊說經之時
　則諸天諸地三界十方¶無極聖眾一時同會於七寶林中五
　明宮¶内咸聽說經之妙是時放無極光明照無¶極世界也以
　道用言凡作丹之時以天罡¶<md:KR5a0101_HFL_000-003b>¶之斡運逆迴斗柄之機則通身
　萬神萬氣¶同會于心薰蒸片餉卽得神淸氣爽心廣¶體胖靈
　含空妙萬竅光明是照無極世界¶也此卽與度人經所言上
　聖高尊妙行眞¶人無鞅數眾浮空而來俱入寶珠之内旣¶入
　珠口不知所在法事粗悉諸天復位倐¶歘之間寂無遺響是
<pb:KR5a0101_CK-KZ_01p046a>
　也頌曰一黍藏天地¶諸眞集聖軀慧光生恍惚徧界照虛無¶
觀無極眾生受無極苦惱宛轉世間輪迴生¶死漂浪愛河流吹
慾海沉滯聲色迷惑有無¶<md:KR5a0101_HFL_000-004a>¶
　觀者洞觀也無極者言天下人物之多生¶生不盡之意也眾
　生者下愚貪愛之人也¶及其一切含靈之物皆是眾生此一
　節以¶下天尊居靜極之中以智慧目洞觀大¶化之内劫濁之
　間有等貪夫俗子下愚之人¶不畏天命不惜生身紛紛貪愛
　形雖人身¶心如禽獸也奈何此等眾生不識人倫不¶懼國法
　心爲形役逐愛迷情舍死貪求了¶無厭足造成種種之愆作
　下無邊罪業一¶旦自招殃咎天災罪已小則自陷一身大¶<md:KR5a0101_HFL_000-004b>¶則
<pb:KR5a0101_CK-KZ_01p046b>
　禍連骨肉是以受無極苦惱宛轉世間¶輪迴生死於六道之
　中永無出期漂浪於¶愛河流吹於慾海之地汨沒沉淪無有
　休¶息天尊憐憫眾生之苦深可痛哉故以此¶等由開化世人
　早悟囘頭殊不知造惡者¶必有惡報如影隨形竟不尋思至
　此惟務¶縱念所爲沉滯於聲色耳中聽眼中見紛¶紜馳逐於
　外自身精神耗散化爲異類而¶不復猶自不醒迷惑有無而
　終不攺也頌¶曰眾生心自昧造業受淪沉愛滯於聲色¶<md:KR5a0101_HFL_000-005a>¶何如
　獸與禽¶
無空有空無色有色無無有無有有無有終¶始暗昧不能自明
畢竟迷惑¶
<pb:KR5a0101_CK-KZ_01p047a>
　此一節承上言眾生迷惑有無不自省悟¶於此故言大道之
　始本無形無情無名因¶氣化生物一分爲二遂有形有情有
　名眾¶生所以不得眞道者執著幻形爲有昧了¶本來之性道
　本不空執著爲空道本無色¶執著有色道本無形執着有形
　道虛眞有¶執著無有以此爲有妄心不信眞道不知¶<md:KR5a0101_HFL_000-005b>¶其來不
　知其去是以終始暗昧不能自明¶畢竟迷惑故造惡作非遭
　於濁辱受報無¶休永失眞道也頌曰大道本無色眞空非¶是
　空若人明得透顯出舊家風¶
天尊吿曰爾等眾生從不有中有不無中無¶不色中色不空中
空非有爲有非無爲無非¶色爲色非空爲空空卽是空空無定
<pb:KR5a0101_CK-KZ_01p047b>
空色卽¶是色色無定色卽色是空卽空是色¶
　空者道虛無體也色者一切有形之物也¶此一節以下天尊
　慈憫世人不悟眞道於¶<md:KR5a0101_HFL_000-006a>¶此丁寕反覆告戒形容道之體用教
　人如¶此悟見大道至虛無體因不虛立故生形¶以立道形爲
　道之室道爲形之用是以有¶其形必有其神必有其道人之
　元神本是¶虛靈因形所梏障礙不靈譬如空中有月¶千江同
　色水淸月明水濁月昏月不離水¶水不離月形不離神神不
　離形形有敗壞¶神無生滅人生不過假此幻形以成於道¶何
　故眾生如此之愚執此幻形被他所使¶棄其本逐其末終不
　悟性命之理天尊故¶<md:KR5a0101_HFL_000-006b>¶言爾等眾生可以諦聽吾說從不有中
<pb:KR5a0101_CK-KZ_01p048a>
　¶有者此言形非長有不可認形爲有不無中¶無此言人性虛
　靈亘古亘今不生不滅不¶可以性爲無也不色中色者此言
　大道淸¶虛本無其色不貪迷其色也不空中空者¶此言人神
　含妙主宰萬機本無其空不可¶固執爲空也非有爲有者此
　言人初生爲¶赤子之時本來素儉非有今日不可貪生¶厚利
　爲我之有也非無爲無者此言人物¶之生一身一竅一物一
　太極造化妙理無¶<md:KR5a0101_HFL_000-007a>¶不在人一身不可棄我之有而爲無者也¶
　非色爲色者此言大道沖虛無物不貫天¶地神明無處不在
　本無形色之可覩不可¶執其非色而爲色者也非空爲空者
　此言¶成道之人變化自在劫劫長存本來非空¶而實有不可
<pb:KR5a0101_CK-KZ_01p048b>
　執着爲虛無而笑之爲空也¶空卽是空空無定空者此言大
　道無形變¶化莫測生天生地生人物豈有定空之理¶至如靑
　天白日一時風雲雷雨變化頃刻¶徧滿大千世界是也如人
　性靜之時乃太¶<md:KR5a0101_HFL_000-007b>¶空也一時發其喜怒神機不測亦復如是¶豈
　不是空無定空者也色卽是色色無定¶色者人以眼不色眼
　卽色也若能覺之得¶色觀色迴光返照了徹心空色皆無也
　且¶夫天地之間陰陽化生萬物隨氣成質隨¶質不色有情而
　變無情貞女化爲石山蚯¶化百合之類無情而變有情丹楓
　化羽人¶腐草化爲螢之類萬物皆化輪迴無期豈¶不是色無
　定色者也是以卽色是空卽空¶是色豈不聞金剛經云無我
<pb:KR5a0101_CK-KZ_01p049a>
　相人相眾生¶<md:KR5a0101_HFL_000-008a>¶相夀者相凡有所相卽是虛妄若見諸相¶非相
　卽見如來斯言至矣學人於此玩味¶其庶幾乎頌曰道妙非
　空法人迷幻色心¶有無都放下陸地盡平沉噫會得麽行¶到
　水窮山盡處鳥啼花笑一般春¶
若能知空不空知色不色名爲照了始達妙¶音識無空法洞觀
無礙入眾妙門自然解悟¶離諸疑網不著空見¶
　此一節承上文而言爲化眾生其有能悟¶之者不墮頑空不
　着邪見唯存一心湛然¶<md:KR5a0101_HFL_000-008b>¶常寂了了眞空無所不知無所不透
　道在¶我而不在於彼若領悟至此地位方信知¶空不空知色
　不色是以名爲照了始達妙¶音識無空法洞觀自在此心通
<pb:KR5a0101_CK-KZ_01p049b>
　於他心無¶物不盡其性穿山透石無有隔礙於我慧¶性生明
　廣照無際所以入眾妙門自然解¶悟頭頭是道物物同眞一
　切疑網盡行掀¶翻獨露本來不着空見也頌曰空空本不¶空
　色色卽非色直下悟玄機知白守其黑¶
淸靜六根斷除邪障¶<md:KR5a0101_HFL_000-009a>¶
　淸靜者虛心實腹也六根者眼耳鼻舌身¶意也斷絕也除去
　也邪障一切魔勞色慾¶也此承上言不着空見之意於此教
　人¶淸淨其六根絶去其邪障内不出外不入自¶然神淸氣靜
　六根安寕邪障斷除矣頌曰¶了徹一心通天徹地陽盛陰消
　邪魔退位¶
<pb:KR5a0101_CK-KZ_01p050a>
我卽爲爾說是妙經名曰護命濟度眾生傳¶教世間流通讀誦¶
　我者天尊自稱也爾者言悟道之人也說¶開化也妙玄也經
　心也猶路也人人共行¶<md:KR5a0101_HFL_000-009b>¶之路也濟者接引之意也度者超彼
　岸也¶此一節天尊故言世人若能悟道明徹不¶被形縛不着
　邪障所蔽透得向上機關至¶此田地方纔可與爾言說大道
　之宗轉經¶之妙誦之者可以通神悟之者可以¶養命得之者
　可以長年是名曰護命濟度¶濟度眾生傳教世間使人人流
　通讀誦願得箇¶箇早悟圓成豈不稱天尊之心哉頌曰箇¶箇
　心同道人人心是經精凝神氣固護命¶保長生¶<md:KR5a0101_HFL_000-010a>¶
卽有飛天神王破邪金剛護法靈童救苦眞¶人金精猛獸各百
<pb:KR5a0101_CK-KZ_01p050b>
億萬眾俱侍衞是經¶
　此章以世法言凡好道持誦是經之人當¶依經說有如是神
　童猛獸侍衞誦經者身¶以道用言飛天神王者意轉靈寶昇
　玄之¶道也破邪金剛者武鍊也護法靈童者文¶烹也救苦眞
　人者退魔也復其天心也金¶精猛獸者五色獅子也總而言
　之凡行靈¶寶之時則當轉護命之經命吾黃童入東¶海鞭起
　六龍駕火輿上昇玄谷之宮乃曰¶<md:KR5a0101_HFL_000-010b>¶飛天神王倒流黃河之水
　作他崑崙蕩氛¶之霖乃曰破邪金剛從西山跨白虎以歸¶家
　乃曰護法靈童下退强魔元神復位乃¶曰救苦眞人身坐空
　玄五色獅子之上凛¶然肅正其威儀乃曰金精猛獸通身萬
<pb:KR5a0101_CK-KZ_01p051a>
　神¶萬氣悉歸一心乃曰各百億萬眾俱侍衞¶是經也學人能
　悟此妙内有默運綿綿如¶是之功外則自有十天善神長擁
　護其人¶斯經玄妙不可思議功德也哉頌曰一點¶無多子超
　凡入聖基道高魔自伏神妙顯¶<md:KR5a0101_HFL_000-011a>¶威儀¶
隨所供養捍厄扶衰度一切眾生離諸染著¶
　此言有道誦經之人隨身所至自有神明¶擁護供養外則攝
　伏羣魔内則通經顯聖¶一切含靈皆沾道廕有情無情咸登
　彼岸¶所以捍其厄而扶其衰度一切眾生離諸¶染着也頌曰
　道妙無窮神化莫測救度眾¶生扶危捍厄¶
爾時天尊卽說偈曰視不見我聽不得聞離¶種種邊名爲妙道¶<md:KR5a0101_HFL_000-011b>¶
<pb:KR5a0101_CK-KZ_01p051b>
　此天尊說經已畢不敢自讚故尊稱爾時¶天尊卽說偈言形
　容大道之妙總結此經¶一篇之玄此四句偈爲學人喫緊處
　老子¶所謂視之不見名曰夷聽之不聞名曰希¶搏之不得名
　曰微所以道在天地天地不¶知道在萬物萬物不知澄之不
　淸撓之不¶濁動中不動靜中不靜妙體至虛靈應萬¶有不可
　得而形容也可以離形棄智卽此¶用不見中親見見中不見
　不聞中親聞聞¶中不聞默識心通神領意會到此之間自¶<md:KR5a0101_HFL_000-012a>¶離
　種種諸相方名爲妙道也豈不爲學人¶希有之功者乎頌曰
　大象無形大音希聲¶虛空粉碎神昇太淸
